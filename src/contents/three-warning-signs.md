---
title: سه زنگ خطر
date: "2019-07-27"
tags: ['self', 'intervention']
order: 10
---

![](./three-warning-signs.jpg)

ما  چطور متوجه می‌شیم طوفان در راهه؟ معمولا با شنیدن صدای رعد و برق یا تیره شدن هوا و باد شدید پنجره‌ها رو می‌بندیم  تا از آسیب طوفان در امان باشیم. اختلال دوقطبی هم یک سری نشانه‌های اولیه داره که اگه بشناسیم‌شون می‌تونیم از شروع دوره جدید جون سالم بدر ببریم. این نشونه‌ها ممکنه در آدم‌های مختلف متفاوت باشه.

#### خواب

 یک نشونه مشترک در اکثر افراد تغییر الگوی خوابه! اگر کم خواب شدی، زمان خوابت تغییر کرده یا خیلی پر خواب شدی این می‌تونه یک زنگ خطر باشه که شاید دوره جدیدی از افسردگی یا مانیا در راهه!
از خودت بپرس در دوره قبلی عود بیماریت الگوی خوابت چطور بوده؟

#### تحریک‌پذیری

یکی از نشانه‌های رایج دیگه که خبر از یک دوره طوفانی میده، تحریک‌پذیری است. به این معنی که انگار سطح تحمل آدم خیلی پایین  میاد، زود رنج‌تر میشه، سر هیچی عصبانی می‌شه. واکنش‌هاش خیلی تندتر می‌شه.  اگر متوجه شدی که جدیدا تحریک‌پذیرتر از قبل هستی،  گوش‌هات رو تیز کن ببین شاید باید کاری براش بکنی!
از خودت بپرس دوره قبلی عود بیماریت الگوی تحریک‌پذیریت چه شکلی بود. کجاها عصبانی می‌شدی و چه واکنش‌هایی نشون می‌دادی؟

#### انرژی

معمولا سطح انرژیت چقدره. یکی از نشانه‌های مشترک بین اکثر آدم‌هایی که  دوره‌های دوقطبی رو تجربه می‌کنن، افزایش شدید انرژی و یا برعکسش کاهش شدید انرژیه!
اگر متوجه شدی جدیدا خیلی انرژیت زیاد است، جوری که اصلا خسته نمی‌شی، همش دلت می‌خواد حرف بزنی یا بری بیرون و یا برعکسش اصلا رمق نداری، حال حرف‌زدن و هیچ کاری رو نداری، شاید نشونه شروع یک دوره جدید افسردگی یا مانیا باشه، بهش دقت کن، وقت داری که جلوش رو بگیری!
از خودت بپرس دوره قبلی عود بیماریت سطح انرژیت چطور بوده و چه کارهایی می‌کردی؟

#### برنامه مقابله

معمولا کمی وقت داری که جلوی عود بیماری رو بگیری. برنامه مقابله داشته باش. آماده باش اگه علائم اولیه عود رو دیدی چه کارهایی بکنی.
حتما با پزشکت مشورت کن تا اگر لازمه داروهات رو تغییر بده. به دوستان و اطرافیانت بگو که چطور با تو برخورد کنن که آروم باشی.
خوابت رو تنظیم کن. فعالیت‌هات رو متعادل کن و یادت باشه که هر آدمی ممکنه نشانه‌های عودش متفاوت از بقیه باشه. پس علائم دوره قبل بیماریت رو یادداشت کن و ببین در  دوره مانیا و افسردگیت چه نشانه‌هایی داشتی  و  براشون آماده باش.



<!-- https://www.instagram.com/p/B0Yfiz3IyCd/ -->