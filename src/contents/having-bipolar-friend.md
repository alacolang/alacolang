---
title: توصیه‌هایی برای دوستان
date: "2019-07-05"
tags: ['family']
order: 13
---

![](./having-bipolar-friend.jpg)

اگر دوستت بیماری دوقطبی داره…

#### در موردش بخون و یاد بگیر

آشنایی با اختلال دوقطبی و اثراتی که روی دوستت می‌ذاره، به تو کمک می‌کنه که کمتر ناامید بشی و بهتر بتونی حمایت و درکش کنی.

#### بهش خوب گوش کن

وقتی به دوستت گوش می‌کنی و احساساتش رو تایید می‌کنی، این پیام رو بهش می‌دی که برات مهم ست. این که بدونی  آدم‌هایی هستن که بهت اهمیت می‌دن بخش مهمی از بهبودی ست.

#### صبور باش

گاهی ممکنه از تغییر رفتارهای دوستت کلافه بشی. یک نفس عمیق بکش و یادت نگه‌دار که اختلال دوقطبی باعث می‌شه دوستت این طور احساس و رفتار کنه. او نمی‌تونه یهویی خودش رو از آن شرایط بیاره بیرون. صبور باش و تشویقش کن که به ریتم طبیعی زندگی اجتماعیش برگرده.

#### به خطر خودکشی آگاه باش

اگر دوستت در مورد مرگ و خودکشی صحبت کرد، جدی بگیر و فکر نکن راز ست. به یک نفر بزرگسال منطقی که دوستت هم بهش اعتماد داره اطلاع بده. اجازه بده که دوستت بدونه بهش اهمیت می‌دی.

#### صدای منطقش باش

ممکنه دوستت فکر کنه که خوبه درمانش رو قطع کنه، چون حالش بهتر شده. بهش یادآوری کن علت این که حالش بهتر شده داروها هستن. اگر داروها قطع بشه علائم اختلال دوقطبی برمی‌گردن.

#### سعی نکن دوستت رو تغییر بدی

تو  مجبور نیستی همه مشکلات دوستت رو حل کنی و یا تبدیلش کنی به یک آدم دیگه. فقط کنارش باش و ازش حمایت کن.

#### خودت رو سرزنش نکن

تقصیر تو نیست که دوستت اختلال دوقطبی داره. هیچ‌کس نمی‌تونه باعث شه دیگری این بیماری رو بگیره.

#### تشویقش کن کمک بگیره

داشتن دوستی قابل اعتماد مثل تو خیلی مهم ست. اما کسی که می‌خواد با بیماری روانپزشکی مقابله کنه نیاز به درمان هم داره. دوستت رو تشویق کن که پیش دکتر بره و کمک بگیره. حتی اگه مشکلش خیلی شدید نباشه کمک گرفتن باعث می‌شه که مشکلاتش جدی‌تر نشه.

#### برای خودت اولویت قائل باش

وقتی سوار هواپیما می‌شی بهت می‌گن مواقع اضطراری اول ماسک اکسیژن رو برا خودت بذار و بعد به دیگران کمک کنی. تو نمی‌تونی به دیگران کمک کنی اگر حال خودت خوب نباشه، خودت رو نادیده بگیری و فقط به دوستت فکر کنی. کاملا درست و مهم ست که یه زمانی رو به خودت اختصاص بدی و از خودت مراقبت کنی.

#### با هم خوش بگذرونید

دوست تو به کسی نیاز داره که بتونه باهاش خوش بگذرونه، آروم باشه و بخنده. این‌ها همه بخش‌های مهمی از سلامت روانی دوستت و خود تو هستن.


<!-- https://www.instagram.com/p/BzjLMZyivDR/ -->